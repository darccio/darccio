<!--
tags: [ "facebook", "social networks" ]
date_created: "2010-05-19T22:01:00-04:00"
-->

# Perquè has de témer a Facebook

Hola amic,

T'escric per conscienciar-te sobre els recents canvis en privacitat de Facebook, i perquè aquests canvis no són només horribles, sinó un inequívoc signe de la teva privacitat en risc al posar les teves dades en mans de Facebook.

Fa unes setmanes, Facebook va afegir la “Personalització Instantània”, permetent a qualsevol web consultar el teu perfil de Facebook i veure els teus interessos, amics, missatges del mur, etc. Simplement, tot el que hagis publicat, tot per ajustar les seves webs als teus suposats gustos. Encara que ho desactivis, si els teus amics accedeixen a una web que ho suporti estaran compartint les teves dades tanmateix. Pots trobar tots els detalls sobre això (i la Open Graph API) [aquí](https://www.error500.net/open-graph-facebook-a-conquista-web/).

Estem davant d'un canvi que va més enllà dels anteriors en [el (ja) ampli historial d'accions abusives](https://www.eff.org/deeplinks/2010/04/facebook-timeline), inclús tenint en compte que molta gent va entrar a Facebook, només fa divuit mesos, amb la idea que Facebook proporcionava millor privacitat.

En aquest any i mig, usuaris, negocis i corporacions massives han passat de l'amor a l'odi amb Facebook, arran dels constants canvis en els seus termes de servei i polítiques de privacitat (nota del traductor: les que ningú es mira), empentant a tothom en direcció a una total obertura de les teves dades innecessària i no desitjada. A mesura que sorgien nous detalls sobre [l'actitud traïdora i amoral](http://www.abc.es/20100309/medios-redes-web/mark-zuckerberg-acusado-hackear-201003091156.html) del CEO de Facebook, Mark Zuckerberg, a qui li ve com anell al dit la cita de Warren Buffett: “Cerca tres qualitats: integritat, intel·ligència i energia. Si no tenen la primera, les altres dues acabaran amb tu”, ha increment el malestar entre els usuaris.

No és que Facebook ignori la privacitat, li ha declarat una guerra oberta! Citant [l'excel·lent article de Gizmodo](https://gizmodo.com/5530178/top-ten-reasons-you-should-quit-facebook):

> [Mark Zuckerberg], en defensa dels canvis de Facebook en privacitat del passat Gener: “La gent s'ha acostumat realment no només a compartir més informació i variada, sinó de forma més oberta i amb més gent. Aquesta norma social és quelcom que ha simplement evolucionat amb el temps”. Més recentment, en la presentació d'Open Graph API: “… tot és social per defecte”. En essència, això significa que Facebook no només vol saber-ho tot de tu, i posseir la teva informació, sinó fer-la pública i disponible per tothom.

> Ara per ara, la única manera fiable d'emprar Facebook és assumir que tot és públic, amb les corresponents restriccions que imposen a les persones que volen tenir una eina com Facebook en la seva vida, com ha estat anteriorment. No podem deixar les nostres vides digitals en mans de Facebook.

Per tot el que he esmentat, et demano que estiguis amb mi, camí del 31 de Maig, [dia de la fi de Facebook](https://gizmodo.com/5530178/top-ten-reasons-you-should-quit-facebook) per molts (ndt: en l'original, “Quitting Facebook Day”). T'animo a prendre la iniciativa. Sinó vols esborrar la teva compta, et recomano [aquesta guia (en anglès)](http://www.businessinsider.com/how-to-lock-down-your-facebook-profile-2010-5). A partir d'aquest punt, empra Facebook amb cura, prestant atenció als continus canvis de privacitat, què publiques o publiquen els teus amics sobre tu. A més, si simplement l'uses per comunicar-te, segueix [aquesta excel·lent guia (en anglès)](https://lifehacker.com/5538697/how-to-quit-facebook-without-actually-quitting-facebook?skyline=true&s=i) per tenir un perfil mínim sense necessitat de desaparèixer del mapa.

Tot i que actualment no hi ha cap equivalent a Facebook, amb totes les seves característiques, hi ha més xarxes socials disponibles, com Twitter, Ning, etc. entre altres, que ofereixen excel·lents plataformes per mantenir el contacte amb els teus amics. I si vols un perfil social amb la potència de Facebook, probablement aviat hi haurà una alternativa. Un exemple el trobem en [Diaspora*](https://www.joindiaspora.com/), un projecte lliure per construir una xarxa social distribuïda, on tothom posseeix i controla el seu propi perfil (o com diuen a Diaspora*, una “llavor” o “seed”). Pots [donar aquí](https://www.kickstarter.com/projects/mbs348/diaspora-the-personally-controlled-do-it-all-distr).

Gràcies pel teu temps. Sense importar que decideixis finalment el 31 de Maig, espero que t'hagi resultat instructiu i que et mantinguis al dia dels canvis de Facebook en privacitat i termes d'ús. A [Mashable](https://mashable.com/category/facebook/) podràs mantenir-te al dia, encara que també tens [Nación Red](http://www.nacionred.com/producto/facebook), per exemple.

Salutacions,<br>
[Matt (autor original)](https://twitter.com/mwpher)

Aquest treball realitzat per [Matthew Pherigo](https://twitter.com/mwpher) està llicenciat sota una llicència [Creative Commons Reconeixement-NoComercial-CompartirIgual 3.0 No adaptada](https://creativecommons.org/licenses/by-nc-sa/3.0/deed.ca).
