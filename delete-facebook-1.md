---
title: "Delete Facebook #1"
tags: [ "facebook", "social networks" ]
date: 2018-04-01T16:53:15+02:00
series: [ "Delete Facebook" ]
images: [ "/images/delete-facebook-1.png" ]
---
> **Progrés realitzat:** creació de la meva pròpia pàgina sota domini propi i revisió d'inicis de sessió actius.

Com vaig prometre, [segueixo documentant](https://dario.im/posts/delete-facebook/). Aquests últims dies he recuperat l'ús del meu domini personal, que faré servir com a perfil principal. Els seus avantatges no vénen sense desavantatges. D'una banda controlaré la meva identitat, combinat amb [Keybase](https://keybase.io) (més sobre aquesta eina en una altra entrega), i l'autoria dels meus textos, disponibles sota llicència [CC BY-SA 4.0](https://creativecommons.org/licenses/by-sa/4.0/deed.ca). Hi ha més avantatges, però no vull allargar-me i abans he de reconèixer que això no està a l'abast de qualsevol sense caure en una altra plataforma privativa i molt menys sense cap cost.

Per si algú té curiositat, el web està generada amb [Hugo](https://gohugo.io/), usant el tema [Minimo](https://themes.gohugo.io/theme/minimo/). [Repositori disponible aquí](https://github.com/imdario/dario.im) per als més tècnics.

També he revisat què logins tinc actius i he vist que són 123. 123 webs externes i aplicacions de mòbil on inicio sessió amb Facebook perquè és còmode. També solc fer-ho amb Twitter. És molt còmode però inconvenient. Inconvenient per casos com el que ens ocupa, però l'exercici serveix per prendre consciència del fàcil que és caure en el parany de la utilitat abans que fer la presa de decisions orientada a mantenir la sobirania personal de la teva informació.

Finalment, un breu incís. Això m'està portant a pensar sobre com resoldre el problema generat. Ens agrada compartir les nostres vides, sigui en persona o digitalment. Per tant, hi ha una necessitat que encara no ha trobat una solució descentralitzada òptima. Escriuré més sobre aquest tema però avançaré que, tot i que hi ha propostes en la bona direcció, crec que totes pequen d'alguna cosa: o bé de voler ser molt innovadores o resoldre tots els problemes o estar centrades en un programari concret, per molt lliure que sigui.

<u>Crec sincerament que hi ha solucions i arquitectures ja existents per construir un protocol de xarxa social que permeti la llibertat i privacitat necessàries.</u>

![#DeleteFacebook](/images/delete-facebook-1.png)
